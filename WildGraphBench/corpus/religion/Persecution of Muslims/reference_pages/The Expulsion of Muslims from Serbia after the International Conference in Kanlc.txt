# The Expulsion of Muslims from Serbia after the International Conference in Kanlıca and Withdrawal of the Ottoman Empire from Serbia (1862-1867)

Akademik 

Bakış 

> Cilt 5 Sayı 9
> Kış 2011
> 123

# Kanlıca Konferansı Sonrasında Müslümanların 

# Sırbistan’dan Çıkarılmaları ve Osmanlı Devleti’nin 

# Sırbistan’dan Çekilişi (1862-1867) 

# The Expulsion of Muslims from Serbia after the 

# International Conference in Kanlıca and Withdrawal of the 

# Ottoman Empire from Serbia (1862-1867) 

Ayşe Özkan *

Özet 

1860 yılında Mihail Obrenoviç’in II. kez Sırp başknezi olmasıyla Sırbistan’da Müslüman- Hris -

tiyan gerginliği artmış ve 1862’de Belgrad Olayları patlak vermiştir. Sorunu çözmek için Kanlıca’da 

uluslar arası bir konferans toplanmış ve 12 maddelik Kanlıca Protokolü imzalanmıştır. Protokol mad -

delerince Sırbistan Müslümanlarının Sırbistan’dan çekilmeleri ve Osmanlı Devleti’nin Sırbistan’daki 

Sokol ve Uziçe kalelerini yıkması kararlaştırılmıştır. Belgrad, Fethülislam, Böğürdelen, Semendire, 

Sokol ve Uziçe Müslümanları Niş, Vidin, Şehirköy ve Bosna’ya göç ederken, Sokol ve Uziçe kaleleri 

de yıkılmıştır. Bu kalelerin yıkılmasını ve Müslümanların göçünü yeterli görmeyen Sırplar, Belgrad, 

Fethülislam, Böğürdelen, Semendire kalelerinin de kendilerine terkini istemişlerdir. Devrin şartları ge -

reğince, 10 Nisan 1867’de bu kalelerin muhafızlığı Mihail Obrenoviç’e bırakılmış ve Türk askerleri de 

Sırbistan’dan ayrılmıştır. 

Anahtar Kelimeler:  Osmanlı Devleti, Sırbistan, Sırp, Göç, Emlak 

Abstract 

After Mihail Obrenovic’s being second head of Serbia in 1860, the stress of Muslims-Christians 

increased in Serbia and Belgrade Events erupted in 1862.The international conference was held in 

Kanlıca to resolve the problem and Kanlıca Protocol with 12 articles was signed. In accordance with the 

articles of Kanlıca Protocol, the Muslims of Serbia’ coming out of Serbia and Ottoman’s destroying the 

castles of Sokol and Uzice. The Muslims of Belgrade ,Fethulislam, Bogurdelen, Semendire ,Sokol and 

Uzice migrated to Nis,Vidin, Sehirkoy and Bosnia and the castle of Sokol and Uzice were destroyed. The 

Serbians considering that the destroying of these castles and migration of Muslims were not enough de -

manded that the castle of Belgrade, Fethulislam, Bogurdelen ,Semendire must be granted to themselves. 

In accordance with the conditions of the age, Mihail Obrenovic was designated to be a safeguard of these 

castles on the date of 10th April of 1867 and Turkish soldiers came out of Serbia. 

Key Words:  Ottoman State, Serbia, Serbian, Migration, Immovable Property. 

Giriş 

Mihail Obrenoviç’in 1860 yılında Sırp başknezi olmasıyla Sırbistan ile Osmanlı 

Devleti arasındaki ilişkiler gerginleşmeye başlamıştır. Yegane amacı Müslümanları  

> *

Dr., Milli Eğitim Bakanlığı, e-mail: ayseozkan1@mynet.com Akademik 

Bakış 

> Cilt 5 Sayı 9
> Kış 2011
> 124

Ayşe Özkan 

Hristiyan topraklarından çıkarmak ve tüm Slavların birliğini sağlamak olan Mihail 1

hem bunun için çalışmaya ve hem de Osmanlı Devleti’nin onayı olmadan iç 

reformlar yapmaya girişmiştir. Bu uygulamalar küçük olaylara sebep olurken, 15 

Haziran 1862’de Belgrad’da Sırplar ve Müslümanlar arasında büyük bir çatışma 

çıkmıştır. Osmanlı birliklerinin Belgrad’ı bombalaması Mihail’in eline beklediği 

fırsatı vermiş ve soruna çözüm bulmak için Kanlıca’da uluslararası bir konferans 

toplanmıştır. 2 4 Eylül 1862’de 12 maddelik bir protokol imzalanmasıyla sona 

eren Kanlıca Konferansı kararları 3 gereğince de Müslümanların Sırbistan’dan 

çıkarılmaları sağlanmıştır. Protokolün 1., 6. ve 8. maddeleri özellikle bu konuyla 

ilgiliydi. 6. maddeyle Osmanlı Devleti, Sırbistan’daki Sokol ve Uziçe Kaleleri’ni 

yıkacak ancak Belgrad, Fethülislam, Böğürdelen ve Semendire kalelerini elinde 

bulunduracaktı. 8. maddeyle Sırbistan’daki Müslümanlar emlakını satacak ve en 

kısa zamanda Sırbistan’dan çekilecekti. Bu meseleyi Belgrad’a gönderilmiş olan 

Osmanlı Devleti’nin komiseri 4 ayda bitirecekti. 1. maddeyle ise Osmanlı Devleti, 

Sırplar ve Müslümanların birlikte kaldıkları yerlerde çatışma çıkmaması için 

Müslümanların Belgrad varoşundaki gayrimenkullerini, bedeli Sırp Knezliği’nce 

ödenmek üzere Sırplara verecekti. Yine Osmanlı Devleti, varoş denilen ve eski 

şehri yeni şehirden ayıran Vidin, Sava, Varoş ve İstanbul Kapılarını, surları ve 

hendekleri yıkılmak ve yerlerine askeri istihkamat yapılmamak üzere Sırplara 

bırakacaktı. Müslümanlar sahibi oldukları yerleri terk ederken geride bırakacakları 

cami, mescid gibi mübarek mekanlar ve kabirlere asla dokunulmayacak ve saygı 

gösterilecekti. 4 Protokolün içeriğini Padişah Abdülaziz, çıkardığı fermanla hem Sırp 

Başknezi Mihail’e hem de Belgrad Muhafızı Raşid Paşa’ya bildirmiştir. 

Göç Meselesi 

Sırbistan’da Belgrad’dan başka kaleler varoşlarında bulunan ahalinin 

oralardan çıkarılması ve göç ettirilen Müslümanların kalan emlakının tazminatı 

için Amedî Hülafası’ndan Ali Bey komiser tayin edilmiştir. 5 Belgrad ve bağlı 

kaleler varoşlarındaki Müslüman ahalinin alınan karar gereğince göç etmeleri            

> 1 Selim Aslantaş, “Sırbistan: İsyanlar ve Bağımsız Devlet”, Balkanlar El Kitabı , C. I: Tarih, Ankara, 2006, s. 481.
> 2 Erhan Türbedar, “Boşnakların Tarihlerinde Uğradığı Mezalim”, Uluslararası Suçlar ve Ta -
> rih , Sayı 1, Yaz 2006, s. 187.
> 3 Ayşe Özkan, Miloş’tan Milan’a Sırp Bağımsızlığı (1830-1878) , IQ Yayıncılık, İstanbul, 2011, s. 197.
> 4 BOA, Y.EE. 32/11 (1279.Ra.10 /04.09.1862), BOA, HR.TO. 377/31 (31.12.1863), BOA, İ.HR.
> 196/11140 (1279.Ca.10 /02.11.1862 Vidovdan , Sayı 111, 25 Eylül 1862), Sne žana Trifunovska, Yugos -
> lavia Through Documents From its Creation to its Dissolution , Martinus Nijhoff Publishers, 1994, s.
> 42-49 (Protocol of Conference Between Plenipotentiaries of Great Britain, Austria, France, Prussia,
> Russia, Sardinia and Turkey, Relative to the Affairs of Servia, Kanlidja, 4 September 1862), British
> Documents on Foreign Affairs: Reports and Papers from the Foreign Office Confidental Print, The
> Otoman Empire in the Balkans, 1856-1875 , Part I Series B, Vol. 1, General Ed. Kenneth Bourne and
> D. Cameron Watt, Ed. David Gillard, University Publications of America, 1984, Doc. 122, 4 Eylül
> 1862’de İstanbul’da yapılan Konferansın Protokolü, s. 259-261, Yusuf Hamzaoğlu, Sırbistan Türklü -
> ğü , Üsküp, 2004 ,s. 369-371.
> 5 Özkan, a.g.e. , s. 200.

Akademik 

Bakış 

> Cilt 5 Sayı 9
> Kış 2011
> 125

Kanlıca Konferansı Sonrasında Müslümanların Sırbistan’dan Çıkarılmaları 

ve Osmanlı Devleti’nin Sırbistan’dan Çekilişi (1862-1867) 

konusunda 6 Vidin, Niş, Bosna valileriyle Belgrad muhafızına emirname yazılmış 

ve göç etmek isteyenlerin serbest olduğu 7 ve bunlar komşuluk münasebetiyle 

ve Boşnak dilinde olmalarından dolayı Bosna’ya yerleşmek emelinde olacakları 

için her türlü kolaylığın gösterilmesi istenmiştir. 8 Göçmenler için Bosna ve 

Vidin’de yerler hazırlatılmış ve oralarda hiçbir şekilde zahmet çekmemeleri 

amaçlanmıştır. 9 Vidin, Niş, Bosna valilerine, Müslüman ahalinin hangisi 

nerede yerleşmek isterse yardımcı olunması bildirilmiştir. 10  Belgrad Müslüman 

ahalisinden olmayıp yabancı olanların ise memleketlerine dönmek üzere 

Bosna ve Vidin taraflarına gönderilmeleri istenmiştir. 11 

Belgrad, Fethülislam (Kladovo), Böğürdelen (Şabats), Semendire 

(Smederevo) Müslümanlarının ve kaleleri yıkılacak olan Sokol ve Uziçe 

Müslümanlarının göç ettikleri yerler şu şekildedir: 

Belgrad 

Padişah Abdülaziz’in fermanını, Maiyyet Acizi yaverlerinden Şahin Bey, 

Sırbistan’a getirmiş 12  ve fermanın gelmesiyle de Belgrad’dan kitlesel göçler 

başlamıştır. “ Sırpların yumuşayacağı ve yavaş yavaş eski kitaba göre davranacağı ”

konusunda hiçbir umudu olmayan Müslümanlar, bireysel göçlerin ardından 

kitlesel göçlere başlamışlardır. 13  13 Eylül 1862’de iki gemi Belgrad’a gelmiş ve 

Müslümanlar Zemun’da mallarını sattıktan sonra 17 Eylül’de bu gemilerle Lom 

Palanka’ya gitmiştir. 14  Lom Palanka’ya gelenler 376 hane ve 1802 kişiye ulaşmış, 

bunların 350’si Şehirköy, 1502’si de Niş’te ikameti seçmişlerdir. 15  24 Eylül’de 

gemiler yine 550 Belgrad Müslümanını Vidin’e götürmüş ve 2 Ekim’de 16  ise 600 

kişi Niş’e gitmek üzere yine Lom’a gönderilmiştir. 17  Gemiler, 2 Ekim’de 300 kişiyi 

de Brçko’ya götürmüş ve son nakliye de 9 Ekim’de Vidin’e gitmiştir. 18  Böylece 

Müslüman ahalinin İslam emlakıyla, tazminat maddelerinin sonuçlanmasında 

burada bulunmak üzere bıraktığı 19  vekiller ve meclis üyelerinden başka, Belgrad 

Müslümanlarının tümü göç ettirilmiştir. 20  Belgrad’dan göç etmek zorunda kala n

Müslümanlar göçten önce yoksullaştırılmış vaziyetteydiler. Belgrad’lı Türk ağa            

> 6 BOA, A.MKT.MHM. 248/28 (1279.C.07 /29.11.1862), BOA, A.MKT.MHM. 241/19 (1279.Ra.29 /23.09.1862).
> 7 BOA, A.MKT.MHM. 241/19 (1279.Ra.29 /23.09.1862).
> 8 BOA, A.MKT.MHM. 248/28. (1279.C.07 /29.11.1862), BOA, A.MKT.MHM. 241/19 (1279.Ra.29 /23.09.1862).
> 9 BOA, A.MKT.MHM. 244/38. (1279.R.25 /19.10.1862).
> 10 BOA, A.MKT.MHM. 241/19 (1279.Ra.29 /23.09.1862).
> 11 BOA, A.MKT.MHM. 247/67 (1279.C.02 /24.11.1862).
> 12 Özkan, a.g.e. , s. 199.
> 13 Safet Band žovi ć, “Iseljavanje Muslimanskog Stanovni štva iz Kne ževine, Srbije u Bosanski Vila -
> jet (1862-1867) ,Znakovi Vremena , No: 12, Yaz 2001, s. 68.
> 14 Hamzaoğlu, a.g.e., s. 376, Band žovi ć, a.g.m, s. 68.
> 15 BOA, İ.DH. 499/33937 1279.C.03 (25.11.1862)
> 16 Hamzaoğlu, a.g.e., s. 376, Band žovi ć, a.g.m., s. 68.
> 17 BOA, İ.MMS. 26/1131 1279.Ş.14 (03.02.1863), Band žovi ć, a.g.m., s. 68, Hamzaoğlu, a.g.e., s. 376.
> 18 Band žovi ć,a.g.m ., s. 68, Hamzaoğlu, a.g.e., s. 376.
> 19 BOA, İ.MMS. 26/1131 1279.Ş.14 (03.02.1863).
> 20 BOA, A.MKT.MHM. 247/67 (1279.C.02 /24.11.1862), BOA, İ.MMS. 26/1131 (1279.Ş.14 /03.02.1863). Akademik
> Bakış
> Cilt 5 Sayı 9
> Kış 2011
> 126
> Ayşe Özkan

ve beylerinin parlaklığı, “ Alaybeylerin ” ve “ Ali Salih Sipahi ”nin yıkılmış bina ve 

bahçelerinde soluk birer anı olarak kalmıştır. 21  Bunlardan Alaybeyzade olup, 

Belgrad hanedanının ileri gelenlerinden ve Osmanlı Devleti’nin sadıklarından 

olan Ahmet Necip Bey’in de Belgrad Olayları sırasında mülkleri gaspedilmiş ve 

atalarından miras kalmış olanlardan elinde bir şey kalmamıştır. 22  Belgrad’da 

zengin Müslüman ailelerin ve bireylerin sayısının çok olmadığı malların 

değerlendirmesi sonucunda anlaşılmıştır. Çoğunluğu, 10.000 ila 40.000 guruş 

arasında mal varlığı olan orta halli aileler oluşturmaktaydı. Bunlar da özellikle 

yıkılmış beylik evleriydi. Yoksullaştırılmış Belgrad Müslümanlarını ve zengin 

ve tanınmış Belgrad çarşısını yalnızca eski köşeler ve sokaklar hatırlatır hale 

gelmiştir. 23 

Belgrad’dan göç ettirilen Müslümanların çoğu Niş’e yerleştirilmiştir 24  ki 

bir belgeye göre bunların sayısı 2100’dür. 25  Göç eden ahalinin ihtiyaçlarının 

karşılanması Niş Valisi Midhat Paşa’ya bildirilmiştir. 26  Midhat Paşa, göçmenleri 

onlar için ayrılan evlere, bazı han ve medreselere yerleştirmiş, Niş halkından 

durumu ve evi müsaid olanlar da göçmenleri evlerine almış, dul kadınlar yine dul 

kadınların evlerine misafir verilmiştir. Hem göçmenlerin, hem de Niş ahalisinin 

ileri gelenlerinden ikişer kişi seçilerek, bunlara bir de zaptiye zabitlerinden bir 

bölük emini katılarak geçici bir komisyon oluşturulmuş, göçmenlerin bütün 

ihtiyaçları bu komisyon vasıtasıyla karşılanmaya başlanmıştır. Göçmenlerin 

Berkofça kazası sınırından Niş’e kadar naklinde gereken arabalar Şehirköy’deki 

Bulgarlar tarafından ücretsiz verilmiş ve bedava nakledilmişlerdir. Yolculuk 

esnasında da ikişer üçer günlük yemekleri ve yiyecekleri ve misafir oldukları 

yerler Şehirköy ve Palanka Müslüman ahalisi tarafından sağlanmış ve Niş’e 

geldiklerinde de ev ve yerler konusunda Niş Müslümanları yardımcı olup, 

aralarında para toplamışlardır. Göçmenler arasında çiftçi olmayıp, 3 gruptan 

oluşmaktaydılar. 1. grup tımar ve maaş gibi vazife icabı, 2. grup balıkçı; berber, 

tütüncü gibi meslek sahipleri ve 3. grup da sakat, hasta ve dul kadınlardan 

oluşan acizelerdi. 27  Bunların her biri geldikleri yerde mal ve mevki sahibiyken 

şimdi çoğunun kadınları birer eski erkek cübbesiyle ve çoluk çocuğuyla 

medrese ve han odalarında kalıp, halleri fazlasıyla merhamete şefkate 

muhtaç bulunmaktaydı. 28  Her ne kadar içlerinde durumu iyi olanlar varsa da 

pek çoğu üzerlerindeki elbiseden ve bir eski feraceden başka bir şeye sahip 

olmadıklarından ve maaş ve vazife sahiplerinin ise şimdiki halde ellerinde para 

bulunmadığından her birine yiyecek ve katık bedeli verilmesiyle zaruretten     

> 21 Band žovi ć,a.g.m ., s. 68.
> 22 BOA, İ.MMS. 26/1131 (1279.Ş.14 /03.02.1863).
> 23 Band žovi ć, a.g.m ., s. 68.
> 24 Hamzaoğlu, a.g.e., s. 376.
> 25 BOA, A.MKT.MHM. 259/37 (1279.L.15 /04.04.1863).
> 26 BOA, A.MKT.MHM. 247/50 (1279.C.01 /23.11.1862).
> 27 BOA, İ.DH. 499/33937 (1279.C.03 /25.11.1862).
> 28 BOA, İ.MVL. 488/22096 (1280.S.02 /19.07.1863).

Akademik 

Bakış 

> Cilt 5 Sayı 9
> Kış 2011
> 127

Kanlıca Konferansı Sonrasında Müslümanların Sırbistan’dan Çıkarılmaları 

ve Osmanlı Devleti’nin Sırbistan’dan Çekilişi (1862-1867) 

korunmaları amaçlanmıştır. Ayrıca Üsküp, Selanik, Manastır, Filibe ve Sofya 

mutasarrıflarına durum belirtilip yardım istenmiştir. 29 

Selanik, Siroz ve Drama sancağından göçmenler için 100.000 guruş toplanmış 

ve Niş Valisi Midhat Paşa’ya gönderilmiştir. 30  Yine Sofya sancağından 5.000 

guruş toplanmış ve hatta Hıristiyan ahali dahi aralarında 1500 guruş toplayıp 

göndermişlerdir. Selanik Valisi Hasan Paşa ise 1000 adet mecidiye altını olarak 

100.000 guruş göndermiştir. 31  Selanik, Filibe, Sofya ve Silistre’den yardım 

edilen eşyadan başka toplanan paranın miktarı da 152.000 guruşa ulaşmıştır. 32 

Niş dışında yeni inşa edilen Fethiye Camisi etrafındaki tarlalardan beş yüz 

dönüm arazi üzerine bir Müslüman ve bir Hıristiyan mahallesi kurulmasına 

önceden izin verilmiş ve arazinin bir kısmının sokakları ayrıldıktan sonra 

parayla satılmakta olduğuna binaen 33  göçmenlerden ev yapmak isteyenlere 

burası gösterilmiştir. 34  Neticede Fethiye Camisi yakınında 35  144 adet ev 36  ve iki 

çeşme yaptırılmış, 37  bu 144 eve göçmenlerin yarısından fazlası yerleştirilmiş 

ise de kalanlar ve Bosna ve Yenipazar taraflarından gelenler de durmadan 

sızlanmaya başlamışlardır. 38  Henüz yerleşemeyen bu göçmenler için Niş 

ve Şehirköy’de 75 ev daha yapılması kararlaştırılmıştır. 39  Bunlardan 60’ının 

Niş’te, 15’inin ise Şehirköy’de yapılması uygun görülmüştür. Şehirköy’de de 

200’e yakın göçmen olduğundan ve orada Müslüman nüfus az olduğundan 

bunların oraya yerleştirilmesi ve evler yapılması daha uygun bulunmuştur. 40 

Belgrad’dan Niş ve Vidin taraflarına göç eden ahalinin çoğunluğu tımar ve 

zeamet bedelleri ve mustahfızlık maaşları gibi vazifelere sahip oldukları halde 

beratları olmadığından bunların ellerine Belgrad’dan mühürlü pusulalar 

verilmiş ancak bunlar maaşlarını alamadıklarından fakir ve muhtaç duruma 

düşmüşlerdir. 41  Vidin’deki Belgrad göçmenleri için de Vidin varoşunda evler 

yaptırılmıştır. 42 

Fethülislam (Kladovo) 

Fethülislam Kalesi Müslümanları Vidin’e göç ettirilmişlerdir. 1865 yılında 58 

hane ve 270 kişi olarak Vidin’e göç eden ahaliye43 diğer göçmenler gibi yiyecek 

> 29 BOA, İ.DH. 499/33937 (1279.C.03 /25.11.1862).
> 30 BOA, İ.DH. 502/34116 (1279.B.23 /13.01.1863).
> 31 BOA, İ.DH. 502/34154 (1279.Ş.02 /22.01.1862).
> 32 BOA, İ.MVL. 488/22096 (1280.S.02 /19.07.1863).
> 33 BOA, İ.DH. 499/33937 (1279.C.03 /25.11.1862).
> 34 BOA, İ.MVL. 488/22096 (1280.S.02 /19.07.1863), BOA, İ.DH. 499/33937 (1279.C.03 /25.11.1862).
> 35 BOA, İ.MVL. 507/22918 (1280.Z.02 /08.05.1864).
> 36 BOA, İ.MVL. 507/22918 (1280.Z.02 /08.05.1864), BOA, İ.MVL. 502/22694 (1280.N.01 /09.02.1864).
> 37 BOA, İ.MVL. 502/22694 (1280.N.01 /09.02.1864).
> 38 BOA, İ.MVL. 507/22918 (1280.Z.02 /08.05.1864).
> 39 BOA, İ.MVL. 559/25112 (1283.R.18 /29.08.1866), BOA, İ.MVL. 507/22918 (1280.Z.02 /08.05.1864).
> 40 BOA, İ.MVL. 507/22918 (1280.Z.02 /08.05.1864).
> 41 BOA, İ.MVL. 547/24559 (1282.N.13 /30.01.1866).
> 42 BOA, A.MKT.MHM. 271/31 (1280.S.10 /27.07.1863).
> 43 BOA, MVL. 1073/69 (1283.C.29 /07.11.1866).

Akademik 

Bakış 

> Cilt 5 Sayı 9
> Kış 2011
> 128

Ayşe Özkan 

ve haftalık verilmesi emredilmiş44 ayrıca yerleştirildikleri evlerin kiraları da 

verilmiştir. Ancak on bir ayda verilen kira tutarı 9.305 guruşa ulaştığından ve 

ev sahipleri de kiranın düşüklüğünden sızlandıklarından, göçmenler de fa -

kir olup ev yapacak halleri bulunmadığından45 bütün göçmenlere ev bedeli 

olarak verilen ve Vidin’deki Semendire46 ve Belgrad göçmenlerine de verilmiş 

olan 750 guruşun, bunların muhtaç bulunan 40 hanesine de verilmesi Vidin 

meclisi idaresinden bildirilmiştir. Bu 40 haneye ev bedeli verilmesi de uygun 

bulunmuştur.47 

Böğürdelen (Şabats) 

Böğürdelen’den 568 aile Bosna’ya göç ettirilmiştir. 48  Bu ahaliyi göç ettirmek 

için Niş ve Vidin’den bir tabur şeşhaneci ve bir bölük topçu askeri Böğürdelen’e 

gönderilmiş, Komiser Ali Bey de oraya gelmiştir. 49  Böğürdelen ahalisine diğer 

muhacirler gibi 25’er guruş bahşiş ve fakir olanlarına elbise vesaire verilerek 

askerler ve vapur ile şilepler beklenmeye başlanmıştır. Belgrad muhafızının 

gönderdiği bir vapur ve iki şilep, askerlerle gelmiş ve askerler kale içindeki 

evlere yerleştirilmiştir. Ahali eşyasıyla beraber vapurlara konarak ve yanlarına 

subaylardan bir memur verilerek yola çıkarılmışlardır. Kalenin önünden 

hareket ederken ahali hep bir ağızdan üç kere “ padişahım çok yaşa ” diyerek 

bağırmışlardır. 50 

Semendire (Smederevo) 

Semendire’den 150 hanelik 500 kişi, 4 Kasım 1862’de Vidin’e göç etmiştir. 51 

Niş ve Vidin’den gelen bir tabur şeşhanecinin bir kısmı ve iki bölük topçu 

askerinin bir bölüğü Semendire Kalesi için ayrılarak oraya yerleştirilmiş ve kale 

ahalisi de gönderilen bir vapur ve şilebe bindirilerek Vidin’e yollanmıştır. 52  Bu 

göçmenler için Vidin varoşunda evler yaptırılmıştır. Vidin’deki Semendire ve 

Belgrad muhacirleri için yaptırılan bu evlerin sayısı 169’tur. 53 

Uziçe 

19. yüzyılda Sırbistan’ın Belgrad’la birlikte en büyük şehri olan Uziçe, “ Küçük 

İstanbul ” olarak bilinmekteydi. Çünkü nüfusunun yüzde 96,7’sini Müslümanlar 

oluşturmaktaydı. 1826’da 1200 Türk ve 80 Sırp hanesine sahip şehirde, 1834’te 

3500 Türk ve 600 Sırp hanesi vardı. 1844’te ise Vladimir Karic, Uziçe’de 3697 Türk   

> 44 BOA, MVL. 1072/69 (1282.N.06 /23.06.1866).
> 45 BOA, MVL. 1073/69 (1283.C.29 /07.11.1866).
> 46 BOA, İ.MMS. 33/1345 (1283.B.17 /25.11.1866).
> 47 BOA, MVL. 1073/69 (1283.C.29 /07.11.1866).
> 48 Band žovi ć, a.g.m., s. 68, Hamzaoğlu, a.g.e., s. 377.
> 49 BOA, A.MKT.MHM. 250/17 (1279.C.22 /14.12.1862).
> 50 BOA, A.MKT.MHM. 251/13 (1279.B.02 /23.12.1862).
> 51 Band žovi ć, a.g.m., s. 68.
> 52 BOA, A.MKT.MHM. 250/17 (1279.C.22 /14.12.1862).
> 53 BOA, A.MKT.MHM. 271/31 (1280.S.10 /27.07.1863).

Akademik 

Bakış 

> Cilt 5 Sayı 9
> Kış 2011
> 129

Kanlıca Konferansı Sonrasında Müslümanların Sırbistan’dan Çıkarılmaları 

ve Osmanlı Devleti’nin Sırbistan’dan Çekilişi (1862-1867) 

ve 707 Sırp bulunduğunu yazmıştır. 54  19. yüzyılın ortalarından itibaren Sırp baskısı 

ve çevreden dolayı şehirde huzursuzluk artmış, Belgrad’ın bombalanmasını 

duyan Uziçe Sırpları da şehrin kalesini ele geçirmeye çalışmışlardır. 55  Sırpların 

Müslümanlara saldırılarının engellenmesi Sırp Knezliği’ne bildirilse de, onlar 

tarafından edilen vaad ve verilen taahhüd semeresiz kalmıştır. 56  Bunun üzerine 

Müslümanlar şehirdeki evlerini boşaltarak kaleye çekilmişler 57  burada ise 

durumları zorlaştığından Belgrad’a gönderilen basma ve Amerikan bezinden 

gereken miktarının bunlara verilmesi gerekmiştir. 58 

Müslüman ve Hristiyanların çatışmaları sürerken Kanlıca Konferansı kararları, 

Uziçe’ye ulaşmıştır ve 25 Ağustos 1862’de burada büyük bir yangın çıkmıştır. 59 

Yangında, çoğu dükkanı ve binası Müslüman malı olan boş çarşı ile bazı mahalleler 

yanmıştır. Yangını söndürmeye gelen Sırplar, Müslümanlar tarafından silahlarla 

durdurulmuşlardır. 60  Sırplar, yangının Türkler tarafından çıkarıldığını ve Türk 

evlerinden Sırp evlerine sıçradığını söyleseler de 61  bu bir iftiradır. Müslümanlar 

yangında gelen Sırp askerlerini engellemişler, çünkü Belgrad’da olduğu gibi 

Sırpların mülklerini yağma edecekleri korkusuna kapılmışlardır. 62  Yangını 

Sırplar çıkarmışlar, Müslümanları kundakçı ve çatışmaları kışkırtan taraf olarak 

göstermeye çalışmışlardır. Yangın emrini de bölge valisi Pavle Elmas vermiştir. 

Yangının büyüklüğü kundakçıları da şaşırtmış 63  ve ertesi gün sabaha kadar süren 

yangında Uziçe’nin dörtte üçü yanmıştır. Bunların arasında Şeyh Camii, türbesi, 

124 Türk dükkanı yüzlerce Türk evi, 63 Sırp evi ve 88 bina da vardır. 64 

Belgrad Muhafızı Raşid Paşa’ya, Uziçe ve Sokol ahalisinin mevcut emlakının 

vekil tayin edecekleri birkaç kişi hazır olunca satılmak üzere hemen bulundukları 

mahsuriyet halinden kurtarılmaları ve kalelerin yıkılmasına girişilmesi hayırlı 

olacağından işin kolaylaştırılması için Ali Bey ile görüşülüp icrasına başlanması 

emri verilmiştir. 65  Uziçe’deki Müslüman emlakının satılmasına başlanması ve 

satışla ilgili Garaşanin ile görüşülüp, karar verilmiştir 66  ve Uziçe Müslümanları 

yangından sonra sağlam kalan emlakını satışa çıkarmışlardır. Emlakını 

satamayanlar ise mahkemede tasdik edilen yetkiyle mülklerini tanıdıkları 

Sırplara bırakmışlardır.            

> 54 Band žovi ć, a.g.m., s. 67-69. Gavriloviç, 1844’teki sayıyı 3.694 Türk ve 700 Sırp olarak vermektedir.
> Aleksandre Popovic, Balkanlarda İslam , Çev. Komisyon, İnsan Yay., İstanbul 1995, s. 262.
> 55 Band žovi ć,a.g.m ., s. 69.
> 56 BOA, A.MKT.MHM. 243/12 (1279.R.15 /09.10.1862).
> 57 Hamzaoğlu, a.g.e., s. 367.
> 58 BOA, A.MKT.MHM. 241/19 (1279.Ra.29 /23.09.1862).
> 59 Band žovi ć, a.g.m., s. 69, Hamzaoğlu, a.g.e., s. 368.
> 60 BOA, A.MKT.MHM. 243/12 (1279.R.15 /09.10.1862).
> 61 Hamzaoğlu, a.g.e., s. 368.
> 62 BOA, A.MKT.MHM. 242/5 (1279.R.06 /30.09.1862).
> 63 Band žovi ć,a.g.m ., s. 69.
> 64 Hamzaoğlu, a.g.e., s. 368-369.
> 65 BOA, A.MKT.MHM. 244/38 (1279.R.25 /19.10.1862).
> 66 BOA, A.MKT.MHM. 253/20 (1279.B.27 /17.01.1862).

Akademik 

Bakış 

> Cilt 5 Sayı 9
> Kış 2011
> 130

Ayşe Özkan 

Osmanlı Devleti’ni temsilen Ali Bey ve Sırp Knezliği’ni temsilen İliya 

Garaşanin, Müslümanların Uziçe ve Sokol’dan çıkarılmaları ve bu şehirlerin 

kalelerinin yıkılmasıyla ilgili bir anlaşma imzalamışlardır. Ali Bey, başkanı 

olduğu komisyonla 13 Eylül 1862’de, Uziçe’ye gitmiş 67  ve 18 Eylül’de de Uziçe 

halkına, Bosna’ya göç etmek zorunda oldukları açıklanmıştır. Müslümanlar bu 

emri ilk duyduklarında kabullenmekte zorlansalar da sonra boyun eğmişlerdir. 68 

Ahaliye Sokol ve Uziçe kalelerinin yıkılmasının şimdi ve gelecekte gerekli 

olduğu beyan edilip, yanlış ifadelerden halkın zihnine gelebilecek şüphenin 

yok edilmesi amaçlanmıştır. 69 

Müslümanların Uziçe’den çıkarılmasını Ali Bey, Sırp tarafından ise Yarbay 

Dragutin Jabarats izlemiştir. Sırpların Belgrad, Valyevo, Kraguyevats ve 

Pojegacık’tan getirdiği 700-800 at ve öküz arabasına Müslümanların eşyaları 

yüklenmiştir. Müslümanlara bu yarbayın askerleri eşlik etmiştir. 70  Uziçe’den ilk 

giden grup 400 kişidir ve 19 Eylül’de ayrılmışlardır. İkinci grup 600 kişiliktir. 

Son grup ise 28 Eylül 1862’de Uziçe’den ayrılmıştır. Müslümanların Uziçe’ye 

vedası çok zor olmuş ve hepsi ağlayarak gitmiştir. 71  Uziçe Müslümanlarının 

büyük çoğunluğu Bosna’ya giderken 72  bazıları da Arnavutluk ve Makedonya’ya 

yönelmiştir. Bosna’ya giderken bazı aileler Drina yakınlarındaki kasabalarda 

kalırken, diğerleri batıya doğru yürümeye devam etmişlerdir. Uziçe’den 

çıkarılan Müslüman sayısı o sırada 2.917 yetişkin ve 917 çocuk olmak üzere 

3.834 kişidir. Onlar arkalarında sadece 550 hane bırakmışlardır. Tarihler 1 Ekim 

1862’yi gösterdiğinde İliya Garaşanin, Uziçe’nin Türklerden temizlendiğini 

açıklamıştır. 73 

Müslümanların Uziçe’den ayrılmasıyla bir komisyon kurulmuş ve 

Müslümanlar ile Sırplar arasındaki emlak konusunda çıkabilecek anlaşmazlıklar 

ile borçlar sorununu çözmesi amaçlanmıştır. 74  Çünkü Müslümanlar Uziçe’den 

ayrılır ayrılmaz onlara ait gayrimenkuller soyulmaya başlanmıştır. Geride 

kalan evlerin ve çitlerin yer döşemeleri, tavanları ve kapılarına varıncaya 

kadar her şey kopartılarak götürülmüştür. 75  Komisyon, Türklerden kalan 

gayrimenkullerin listesini ve sahiplerinin tespitini yapmış, fakat pek başarılı 

olamamıştır. Bunun üzerine Türkler kendileri Uziçe’ye gelip kalan mülklerini 

satmaya çalışmışlardır. 76  Ancak, Bosna’dan Uziçe’ye gelenlerden birkaç mülk 

sahibi, müşteri bulamamış ve geri dönmüşlerdir. Bunun üzerine Sırbistan’da            

> 67 Hamzaoğlu, a.g.e., s. 372.
> 68 Band žovi ć, a.g.m ., s. 69.
> 69 BOA, A.MKT.MHM. 248/28 (1279.C.07 /29.11.1862).
> 70 Hamzaoğlu, a.g.e., s. 372.
> 71 Band žovi ć, a.g.m ., s. 69.
> 72 BOA, A.MKT.MHM. 242/5 (1279.R.06 /30.09.1862), BOA, A.MKT.MHM. 243/12 (1279.R.15 /09.10.1862).
> 73 Band žovi ć,a.g.m., s. 70.
> 74 Hamzaoğlu, a.g.e., s. 373, Band žovi ć, a.g.m., s. 70.
> 75 Band žovi ć,a.g.m ., s. 70.
> 76 Hamzaoğlu, a.g.e., s. 374.

Akademik 

Bakış 

> Cilt 5 Sayı 9
> Kış 2011
> 131

Kanlıca Konferansı Sonrasında Müslümanların Sırbistan’dan Çıkarılmaları 

ve Osmanlı Devleti’nin Sırbistan’dan Çekilişi (1862-1867) 

güvenlik yokluğu ve düşmanlık devam ettiği sürece emlak satın almaya 

kimsenin cesaret edemeyeceği Garaşanin’e söylenilip, Uziçe’ye aklı başında 

bir vali gönderilmesi ve herkesin mülk satın almaya hakkı olduğunun(satın 

almasına izin verildiğinin) gazetelerde ilan ettirilmesi belirtilmiştir. 77 

Sonuçta Sırplar Müslüman mallarını alabilmişler, büyük bir kısmını da 

Uziçe Belediyesi almıştır. 1865 yılının sonuna kadar Uziçe’de 100 kadar Türk 

arsası satılmıştır. 78  1865 tarihli bir satış raporunda da Türklerin arazilerini 

Sırplara sattığı, bütün arazilerinin çok ucuza satıldığı belirtilmiştir. Zengin 

ve mevkisahibi Sırplar da, bu özelliklerini en iyi arazileri alabilmek için 

kullanmışlardır. 1867’de arazi ve gayrimenkul satış işlemi sonlandırılmıştır. 79 

Sokol 

Uziçe Müslümanlarından bir ay sonra Sokol Müslümanları da, Sırbistan’dan 

çıkarılmış ve 28 Ekim 1862’de son grup da Bosna’ya geçmiştir. 80  Önce başlarına 

gelene inanamayan Sokol halkı, karşı koymaya çalışıp, kendilerini sürgüne 

gönderen bir padişahı kabul etmeyeceklerini söylemişlerdir. Ancak Sırp ordusu 

üzerlerine yürümeye kalkışınca gitmişlerdir. 20 Eylül 1862 tarihinde Sırp basını 

“Sırbistan göçü sona doğru yaklaşıyor. Tüm işgalciler Bosna’ya aktarıldı ” şeklinde 

yazmıştır. Sokol ve Uziçe göçmenlerinin en büyük kısmı Doğu ve Kuzeydoğu 

Bosna’ya yerleştirilmiştir. Osmanlı Devleti göçmenleri, 14 yıllığına vergilerden 

ve askerlik görevinden muaf tutmuştur. 81 

Bosna’ya göç eden Belgrad, Uziçe, Sokol ve Böğürdelen ahalisi, 1.300 haneden 

ibaret olarak 82  Hüseyin Kaptan’ın mirî çiftliklerine yerleştirilmişlerdir. 83  Bunların 

sayısı 7.000’i geçmiş ve Bosna’da nüfusça hayli bir kuvvet kazanılmıştır. 84 

Ayrıca Uziçe, Sokol, Böğürdelen ve Belgrad’dan Bosna’ya göç edenler için 

İzvornik, Banaluka ve Bihke sancaklarında altı tane kasaba kurulmuştur. 85 

Kostaniçe (Kostaynitsa), Şamçe (Şamats), Oraşye, Brezovo Polye, Orahova ve 

Kozluk adındaki kasabalardan 86  Orahova’ya 100 hane, Kostaniçe’ye 200 hane, 

Brezevo Polye’ye 350 hane ve Kozluk’a 100 hane yerleştirilmesi Bosna Valisi 

Osman Paşa tarafından uygun bulunmuştur. 87  Çoğunluğu fakir olan 88  ve bütün      

> 77 BOA, A.MKT.MHM. 253/20 (1279.B.27 /17.01.1863).
> 78 Hamzaoğlu, a.g.e., s. 373-374.
> 79 Band žovi ć, a.g.m ., s. 70-71.
> 80 Hamzaoğlu, a.g.e., s. 375.
> 81 Band žov ić ,a.g.m ., s. 70-71.
> 82 BOA, MVL. 966/37 (1280.S.09 /26.07.1863).
> 83 BOA, İ.MMS. 26/1121 (1279.B.30 /20.01.1863), BOA, MVL. 966/37 (1280.S.09 /26.07.1863),
> Band žovi ć, a.g.m., s. 70.
> 84 BOA, İ.MMS. 26/1121 (1279.B.30 /20.01.1863).
> 85 BOA, MVL. 977/23 (1280.Ş.02 /11.01.1864).
> 86 BOA, MVL. 966/37 (1280. S. 09 /26.07.1863), Band žovi ć, a.g.m., s. 70.
> 87 BOA, MVL. 966/37 (1280. S. 09 /26.07.1863).
> 88 BOA, İ.MMS. 26/1133 (1279.Ş.20 /09.02.1863).

Akademik 

Bakış 

> Cilt 5 Sayı 9
> Kış 2011
> 132

Ayşe Özkan 

mülkleri terk ettikleri yerlerde kalan göçmenlere 89  ziraat yapmaları için arazi 

verilmiştir 90 . Bunun yanı sıra göçmenlere bahşiş 91  ve yevmiye de verilmiş 92  ve 

bu verilen maaş ve yevmiyelerin miktarı 1.337.361 guruşa ulaşmıştır. 93 

1862 yılında İzvornik Sancağı bölgesine 1243 kişilik 533 aile yerleşmiştir. 

Tuzla’ya 12, Byelyina’ya 23, Brezovo Polye’ye 89, Bosanski Şamats’a (Yukarı 

Aziziye) 235, Graçanitsa’ya 14, Srebrenitsa’ya 22, Oraşye’ye (Aşağı Aziziye) 132 

ve Vlasenitsa’ya 3 aile yerleşmiştir. Brçko’ya Belgrad’dan 15 aile, Gradaçaç 

bölgesine ise 25 aile yerleştirilmiştir. Belgrad’dan gelenler ticaret ve zanaatle, 

Sokol’dan gelenler ziraat ve hayvan yetiştiriciliğiyle, Böğürdelen’den gelenler 

ise, zanaat, balıkçılık ve iskele işleriyle uğraşmaktaydılar. 94 

Göçmenler için yeni kurulan yerleşim yerleri düz ve geniş yollardan 

oluşmuş aralarında meydanlar, bahçeler ve camiler için alanlar bırakılmıştır. 

Göçmenlere evler; tüccarlar ve zanaatkarlara ise dükkanlar yapılmıştır. Her 

eve 5 dönüm arazi verilmiştir. 95  Kişi başına büyüklere 2 guruş, küçüklere 1 

guruş yevmiye uygulaması getirilmiştir. 96  Göçmenler 20 yıllık bir süre içinde 

askerlikten muaf tutulmuştur. 97 

1863 yılı başında Rus ve İngiliz komiserlerinin katılımıyla Uziçe ve Sokol 

Kaleleri patlatılmış ve kullanılamaz hale gelmiştir. 98  Başknez Mihail, 17 

Ağustos 1864 tarihli meclis toplantısında bu konuyla ilgili olarak Uziçe ve 

Sokol kalelerinin yıkıldığını, buralarda yaşayan Müslümanların da göç ettiğini 

belirterek, “ ancak Mali (Küçük) Zvornik ve Sakar’daki Müslümanların taşınması 

kaldı, ayrıca Kastel de ayaklandırılmalı ” demiştir. 99  Mali Zvornik ve Sakar’daki 

Müslümanların sayısı 1866 yılında 4.979 idi ve bunlar bir müddet daha 

Sırbistan’da kalmışlardır. 100  Sırp hükümeti yalnızca kendilerini “ çingene ” olarak 

adlandıranların kalmasına izin verdiği için Müslümanlardan Böğürdelen, 

Loznitsa, Lyuboviya, Mali Zvornik ve Krupany’da kalanlar var olabilmek için 

çingene ismini kabul etmişlerdir. 101  Bu sırada Müslümanların terk ettikleri ev 

ve arazilerinin Bosna ve Sırbistan’a komşu olan yerlerin Hıristiyanlarından 

Sırbistan’a geleceklere verileceği sözleri duyulmaya başlanmıştır. Bu sözlerle 

Drina Nehri sahilindeki köylerin Hıristiyan ahalileri de Sırbistan’a gitmeye         

> 89 BOA, İ.MMS. 28/1197 (1280.Ş.07 /16.01.1864), BOA, İ.MMS. 26/1133 (1279.Ş.20 /09.02.1863).
> 90 BOA, MVL. 1011/19 (1281.Za.26 /22.04.1865), BOA, İ.MMS. 28/1197 (1280.Ş.07 /16.01.1864).
> 91 BOA, İ.MMS. 28/1197 (1280.Ş.07 /16.01.1864).
> 92 BOA, İ.MMS. 26/1133 (1279.Ş.20 /09.02.1863).
> 93 BOA, C.DH. 193/9647 (1281.N.27 /23.02.1865).
> 94 Band žovi ć,a.g.m ., s. 70.
> 95 Band žovi ć,a.g.m ., s. 72-73.
> 96 BOA, A.MKT.MHM. 253/25 (1279.B.28 /18.01.1863).
> 97 Band žovi ć,a.g.m ., s. 73.
> 98 Hamzaoğlu, a.g.e., s. 374, Band žov ić , a.g.m., s. 71.
> 99 Band žovi ć, a.g.m ., s. 71.
> 100 Popovic, a.g.e., s. 191; Türbedar, a.g.m. , s. 188.
> 101 Band žovi ć,a.g.m ., s. 71.

Akademik 

Bakış 

> Cilt 5 Sayı 9
> Kış 2011
> 133

Kanlıca Konferansı Sonrasında Müslümanların Sırbistan’dan Çıkarılmaları 

ve Osmanlı Devleti’nin Sırbistan’dan Çekilişi (1862-1867) 

başlamıştır. 102  Kosova, Sancak, Bosna ve Hersek gibi yerlerden Sırbistan’a akın 

eden Sırplar için Müslümanların boşalttığı yerler çok cazip hale getirilmiştir. 

1865 yılı Şubat’ında “ Yabancıların Yerleştirilmesi Kanunu ” getirilmiş ve Başknez 

Mihail tarafından imzalanmıştır. Gelenlere ücretsiz toprak, ev, belirli miktarda 

hayvan ve gıda, belirli bir süre vergi ve askerlik muafiyeti gibi büyük ayrıcalıklar 

sağlanmış bu da kitlesel gelişlere neden olmuştur. Bu yüzden gelişlere önce 

sınırlama getirilmiş ve 1865 yılı sonbaharında da “ hâlâ özgürleştirilmemiş bölgelerdeki 

Ortodoks nüfusunun saflarını  güçsüzleştirmemek” (!) için gelişler yasaklanmıştır. 103 

Emlak Meselesi 

Sırbistan’dan göç ettirilen Müslümanların orada kalmış olan emlakının Osmanlı 

Devleti ve Sırp Knezliği tarafından tayin edilecek memurlardan oluşan bir 

komisyon vasıtasıyla değerlerinin tahmin edilmesi kararlaştırılmıştır. Belgrad 

varoşunda olan Müslüman emlakının değerlerinin tahmini için Osmanlı Devleti, 

Amedî Hülafası’ndan Ali Bey’i komiser olarak görevlendirmiş ve birlikte işlerin 

sonuçlandırılması oradaki Miralay Mehmed Ali Bey’e de bildirilmiştir. 104  Bunun 

için Belgrad’da özel bir komisyon kurulmuş 105  ve bu komisyonda Sırp Knezliği’ni 

Devlet Konseyi üyelerinden Dimitriye Tsırnoborats ve Gaya Yeremiç 106  Osmanlı 

Devleti’ni ise Komiser Ali Bey ve Miralay Mehmed Ali Bey temsil etmiştir. 107 

Komisyon ilk toplantısını Belgrad’da 21 Eylül 1863’te Mehmed Ali Bey’in 

evinde yapmış ve Kanlıca Konferansı Protokolü’nün 5. ve 8. maddelerindeki 

işlerin görüleceğini belirtmişlerdir. 108  Komisyon toplantılarında Ali ve Mehmed 

Ali Beyler tazminat meselesinin sonuçlanması için bilirkişilerden oluşan karma 

heyet kurulmasını teklif etse de, Sırp temsilcileri bunu kabul etmeyerek, Kanlıca 

Konferansı hükümlerini başknezin emrine koymak niyetinde bulunmuşlardır. 

Emlak değerleri hakkında da iki taraf tahminleri arasında çok fark olmuş, 

emlak sahipleri 36.000 kese (18 milyon guruş) talep ederken, Sırplar 6.000 kese 

(3 milyon guruş) vermişlerdir. Tartışmalar sonucunda Osmanlı komiserleri 

18.000 keseye (9 milyon guruş) inmiş, Sırplar da 12.000 keseye (6 milyon 

guruş) çıkmıştır. Ancak bu işin artık orada sonuçlanamayacağı anlaşıldığından 

Ali Bey İstanbul’a çağrılmıştır. Sonra Sırp Knezliği 15.000 keseye (7.5 milyon 

guruş) çıkmış ve sonuç Osmanlı Devleti’ne bırakılmıştır. Bu gelişme üzerine 

göç edenlere Osmanlı Devleti bedava arazi verip, evler inşa ettiği için ahali 

zararlı çıkmayacağından, 7.5 milyon guruşa yarım milyon guruş eklenerek 8 

milyon guruşla (16.000 kese) işin sonuçlanması kararlaştırılmıştır. Yalnız bu   

> 102 BOA, A.MKT.MHM. 330/41 (1281.Za.29 /25.04.1865).
> 103 Band žovi ć, a.g.m ., s. 71.
> 104 BOA, İ.MMS. 132/5689 (1281.C.15 /15.11.1864).
> 105 BOA, İ.MMS. 33/1345 (1283.B.17 /25.11.1866), BOA, İ.HR, 222/12923 (1283.C.04. /13.10.1866).
> 106 Hamzaoğlu, a.g.e., s. 379.
> 107 BOA, HR.TO. 444/38 (28.09.1863), BOA, HR.TO. 489/64 (10.05.1864).
> 108 BOA, HR.TO. 444/38 (28.09.1863).

Akademik 

Bakış 

> Cilt 5 Sayı 9
> Kış 2011
> 134

Ayşe Özkan 

tazminatın mümkünse peşin, değilse yarısının peşin ve kalanının da kısa süreli 

taksitlerle alınarak hissedarlara devletçe dağıtılması uygun görülmüştür. 109 

Daha sonra tazminat 18.000 keseye (9 milyon guruş) çıkarılmış ve bir buçuk 

senede ödenmesi Sırp Knezliği’ne bildirilmiştir. Bir buçuk sene müddetten 

fazlasına onay verilemeyeceği belirtilse de, Garaşanin Sırp Knezliği’nin de hem 

bu işin hem de diğer işlerin bir an önce sonuçlanmasını istediğini ancak senede 

6.000 kese akçeden fazla verilemeyeceğini ifade ederek, 18.000 kese akçenin 3 

senede ödenmesi için Osmanlı Devleti’nin merhametine müracaat ettiklerini 

söylemiştir. 110  Sonuçta tazminatın taksitlendirilerek 3 senede ödenmesi 

kabul edilerek, gerekli senedin imzalanması için Komiser Ali Bey ve Miralay 

Ali Nizami Bey’e izin verilmiştir. 111  5 Aralık 1865 tarihinde de Sırp Knezliği ile 

anlaşma yapılmıştır. 112  Anlaşma senedi Sırp Knezliği’ne gösterildiğinde, kabul 

edilmeyecek bir takım şartların konulması teklif edilmişse de gerekli ifadeler 

icra edilmiş ve Fransa konsolosu da aracı olmuş, sened talep edilen şekilde iki 

taraftan imzalanarak işe son verilmiştir. Bunun için Fransa konsolosuna üçüncü 

rütbeden bir nişan verilmiş ve yine İngiltere konsolosuna gayretlerinden dolayı 

takdir edildiği bildirilmiştir. 113 

Sırbistan’dan Çekiliş 

Sırbistan’daki şehirli nüfus göç etmiş ve yalnızca kalelerde Türk ordusu kalmış 

olsa da, Sırplar kalan bu orduya bile katlanamamışlardır. Barışın Sırplar 

tarafından değil Türk garnizonlarının kalede bulunmalarından dolayı tehlikede 

olduğunu vurgulayan Sırplar, ordunun da kaleleri terk etmesi konusunda 

Osmanlı Devleti’ne baskıda bulunmayı sürdürmüşlerdir. 114  Özellikle Başknez 

Mihail, Sırbistan’daki kalelerde bulunan Osmanlı askerini Sırbistan için bir 

tehdit olarak görmüş ve halkına “ bir gün bu tehdidin topraklarından kalkacağını ve 

bunun için çalışıp o vakti gözetmekte olduğunu ” bildirmiştir. Mihail’in beklediği uygun 

vakit 1866 yılında eline geçmiş, bu tarihte Avusturya’nın Prusya’ya yenilmesi 

ve Girit İsyanı dolayısıyla Osmanlı Devleti’nin Yunanistan’la savaşın eşiğine 

gelmesi Mihail’i harekete geçirmiştir. Mihail, 17 Ekim 1866’da Sırbistan’daki 

kalelerin Sırplara terk edilmesi veya yıkılmasını Osmanlı Devleti’nden 

istemiştir. 115  Aynı zamanda hızla silahlanmaya başlayan ve diğer Balkan 

milletleriyle de ittifaklar kuran Mihail, Osmanlı Devleti’ne karşı bir cephe 

oluşturmuştur. 116  Amacı diğer Balkan milletleriyle birlikte Osmanlı Devleti’ne      

> 109 Özkan, a.g.e. , s. 203.
> 110 BOA, İ.HR. 216/12530 (1282.C.02 /22.10.1865).
> 111 BOA, İ.HR. 218/12655 (1282.L.16 /04.03.1866).
> 112 BOA, HR.TO. 494/36 (17.10.1866).
> 113 BOA, İ.HR. 218/12655 (1282.L.16 /04.03.1866).
> 114 Band žovi ć,a.g.m ., s. 72.
> 115 Özkan, a.g.e. , s. 209.
> 116 Hamzaoğlu, a.g.e., s. 381. Akademik
> Bakış
> Cilt 5 Sayı 9
> Kış 2011
> 135
> Kanlıca Konferansı Sonrasında Müslümanların Sırbistan’dan Çıkarılmaları
> ve Osmanlı Devleti’nin Sırbistan’dan Çekilişi (1862-1867)

aynı anda ve ortak bir askeri harekat düzenlemek olan Mihail, ilk olarak Eylül 

1866’da Karadağ ile Ocak 1867’de ise Bulgar İhtilalciler Komitesi ile ittifaklar 

yapmıştır. 117 

Kaleler konusunda Fransa, Sırplara terkinin daha iyi olacağını belirtmiş ve 

böyle yapılırsa Sırpların Yunanlılarla birlikteliklerinin kırılacağını ve Rusların 

tahriklerinin de engelleneceğini bildirmiştir. İngiltere de durumun tehlikeli ve 

acil olduğunu belirtip, bunun bir an önce bitirilmesini istemiştir. Prusya ve 

İtalya da bu iki devlete katılmıştır. Rusya, bu konuda suskun kalırken, Avusturya 

da kaleleri terk etmezse hiçbir taraftan yardım göremeyeceğini Osmanlı 

Devleti’ne belirtmiştir. Sonuçta kefil devletlerin Osmanlı Devleti’ne yardım 

edemeyeceği anlaşılmıştır. Sırplar kalelere saldırıp, bir savaş çıkacak olursa 

diğer Balkan milletleri de onlara katılacağından ve tehlike büyüyeceğinden 

büyük devletler de olaya müdahale edeceğinden kalelerin bırakılmasının 

maddi değil, manevi kayıp olacağı düşünülmüştür. 3 Mart 1867’de Sırp 

Başknezi Mihail’e emirname gönderilmiş ve kalelerdeki Osmanlı askerinin Sırp 

askeriyle değiştirilmesi ve Sırp bayrağıyla Osmanlı sancağının kalelere beraber 

çekilmesi şartıyla isteklerinin kabul edildiği bildirilmiştir. Ancak beratının 

yenilenmesi ve sadakatini sunması için de öncelikle İstanbul’a çağrılmıştır. 

Milletine, 14 Mart 1867’de yayınladığı bildiriyle durumu açıklayan ve Sırp 

bayrağı yanında Osmanlı sancağı da çekilmesi şartıyla kalelerin kendilerine 

bırakıldığını ve teşekkür etmek için İstanbul’a gideceğini bildiren Mihail 118 

İstanbul’a gidişinde Padişah Abdülaziz tarafından ağırlanmış ve kalelerle ilgili 

fermanı alarak Belgrad’a dönmüştür. 119 

10 Nisan 1867 tarihinde verilen fermanla, Belgrad, Fethülislam, Semendire 

ve Böğürdelen Kaleleri’nin muhafızlığı Mihail’e bırakılmış, bu kalelerin 

korunması da Sırp askerlerine devredilmiş, ancak kale burçlarına Sırp bayrağıyla 

birlikte Osmanlı sancağının da çekilmesi şart koşulmuştur. Ferman, 18 Nisan 

1867’de Belgrad’da Kalemeydanı’nda Belgrad Muhafızı Ali Rıza Paşa ve Başknez 

Mihail’in huzurunda okunmuş ve Ali Rıza Paşa, Belgrad’ın anahtarlarını Mihail’e 

teslim etmiştir. Türk askerlerinin yerine kaleye Sırp askerleri girmiş ve Osmanlı 

sancağı yanına Sırp bayrağı da çekilmiştir. 24 Nisan’da Belgrad Garnizonu’ndan 

son Türk askerleri, birkaç gün sonra da Semendire, Böğürdelen ve Fethülislam 

garnizonlarındaki askerler ayrılmıştır. 120  25 Nisan’da ise Ali Rıza Paşa, Belgrad’dan 

ayrılmış ve bu olayı Belgrad gazeteleri “ böylece Türkler ile yollarının ayrıldığı ve artık 

Sırbistan’da tek Türk bile kalmadığı ” şeklinde yazmışlardır. Kaledeki Sırp bayrağı 

yanındaki Osmanlı sancağı, Sırbistan’ın Osmanlı Devleti ile savaşa girmesi 

üzerine 20 Haziran 1876’da bir daha asılmamak üzere indirilmiştir. 121       

> 117 Bu ittifaklar Ağustos 1867’de Yunanistan ve Ocak 1868’de Romanya ile devam edecektir. Band žovi ć,a.g.m ., s. 72.
> 118 Özkan, a.g.e. , s. 210-213.
> 119 Hamzaoğlu, a.g.e., s. 384.
> 120 Özkan, a.g.e. , s. 214.
> 121 Band žovi ć,a.g.m ., s. 72. Akademik
> Bakış
> Cilt 5 Sayı 9
> Kış 2011
> 136
> Ayşe Özkan

1878 yılına kadar Osmanlı Devleti’ne bağlı olan Sırbistan’ın bu bağlılığı 

1867’de kalelerin bırakılmasından sonra sadece görünüşte olacak ve pamuk 

ipliğinden olan bu bağ Berlin Antlaşması’yla tamamen kopacaktır. 

1862 yılında 8.000 Müslüman’ın ayrıldığı Sırbistan’da 122  1862-1867 

sürecinde, Müslümanların toprakları Hersek’ten Karadağ’dan gelenlere 

dağıtılmış, 100.000 binaya (evler, dükkanlar vs.) el konulmuş, 600 kutsal mekan 

yerle bir edilmiş ve yaklaşık 300.000 baş hayvan da çalınmıştır. Saraybosna Rus 

Konsolosluğu verilerine göre 1867-1868 yılları içinde Sırbistan’dan Bosna’ya 

30.000 Müslüman göç etmiştir. Müslümanlar; Sırbistan’dan çıkarıldıktan sonra 

Belgrad’da kalan son camilerin çürümeye terk edildiği ve aynı bölgedeki diğer 

halkların da kültürel izlerinin silinmeye çalışıldığını söyleyen ve 1868-1869 

yılları arasında Sırbistan’da seyahat eden Rovinski, aynı zamanda Sırpların 

“yabancı olan her şeye karşı tahammülsüz olduklarını ” fark ettiğini de yazmıştır. 123 

Yine 1877-1878 yılında Belgrad ve Semendire’ye ikinci kez gelen Kanitz, 

Sırpların camilerle birlikte bütün Türk mahallerini yıktığını görmüştür. 124  Dr. 

Ejup Mu šovi ć, Sırbistan’da Müslüman olan her şeyin, Türklerin hakimiyetini 

hatırlatan ne varsa hepsinin kovulduğunu ileri sürerken, Dr. Rado š Lju šić ise 

Müslümanların Sırbistan’ı kendi ülkeleri olarak kabul edememelerinin yanı sıra 

yaşadıkları ülkenin kanunlarına boyun eğmemeleri dolayısıyla kovulduklarını 

ileri sürmüştür. 19. yüzyıl boyunca planlanan Müslümanların göç ettirilmesine 

yönelik harekat, 1880’liler itibariyle planlanan şekilde yani Müslümanların yok 

olmasıyla sonuçlanmıştır. 125 

Sonuç 

4 Eylül 1862 tarihli Kanlıca Protokolü ile Osmanlı Devleti’nin Sırbistan’daki Sokol 

ve Uziçe kalelerini yıkması ve Sırbistan Müslümanlarının da emlakını satarak en 

kısa sürede Sırbistan’dan çekilmeleri kabul edilmiştir. Ayrıca Osmanlı Devleti’nin 

Müslümanların Belgrad varoşundaki gayrimenkullerini tazmin edilmek suretiyle 

Sırplara vermesi de kararlaştırılmıştır. Padişah Abdülaziz’in fermanının 

gelişinden sonra Kanlıca Protokolü’nün bu maddeleri gereğince Sırbistan 

Müslümanları göç etmeye başlamışlardır. Belgrad Müslümanlarının çoğunluğu 

Niş’e göç etmiş, bazıları da Vidin, Şehirköy ve Bosna’ya gitmiştir. Fethülislam 

ve Semendire Müslümanları ise Vidin’e göç ederken, Böğürdelen Müslümanları 

Bosna’ya gitmiştir. Uziçe Müslümanlarının büyük çoğunluğu Bosna’ya, bazıları 

da Arnavutluk ve Makedonya’ya göç etmiştir. Uziçe Müslümanlarından sonra 

Sokol Müslümanları da Bosna’ya gitmiştir. Belgrad, Uziçe, Sokol ve Böğürdelen 

Müslümanlarının göçleri sonucunda Bosna’da nüfus artmış ve göçmenler için 

İzvornik, Banaluka ve Bihke sancaklarında kasabalar kurulmuştur.        

> 122 Band žovi ć,a.g.m ., s. 69, Popovic, a.g.e., s. 191.
> 123 Band žovi ć,a.g.m ., s. 73.
> 124 Hamzaoğlu, a.g.e., s. 385.
> 125 Band žovi ć,a.g.m ., s. 73.

Akademik 

Bakış 

> Cilt 5 Sayı 9
> Kış 2011
> 137

Kanlıca Konferansı Sonrasında Müslümanların Sırbistan’dan Çıkarılmaları 

ve Osmanlı Devleti’nin Sırbistan’dan Çekilişi (1862-1867) 

Sırp hükümeti sadece kendilerini “ Çingene”  olarak adlandıran Müslümanların 

Sırbistan’da kalmalarına izin vermiş, Müslümanlardan boşalan yerlere 

de Kosova, Sancak, Bosna ve Hersek’ten gelen Sırpları yerleştirmiştir. 

Müslümanlardan kalan emlak için de Sırp Hükümeti ile görüşmeler uzun 

süre devam etmiş, sonunda 9 milyon guruş tazminatın 3 yılda ödenmesi 

kararlaştırılmıştır. Müslümanların göçlerini yeterli görmeyen Sırplar, o devrin 

şartlarından da yararlanarak Belgrad, Semendire, Fethülislam ve Böğürdelen 

kalelerinin de kendilerine terkini istemişlerdir. Başknez Mihail, Balkan 

milletleriyle ittifaklar da kurmuş ve Osmanlı Devleti’ni her koşulda kendi 

isteklerini kabule zorlamıştır. Dönemin şartlarından dolayı Padişah Abdülaziz 

de, 10 Nisan 1867 tarihinde verdiği fermanla Belgrad, Semendire, Fethülislam 

ve Böğürdelen kalelerinin muhafızlığını Mihail’e bırakmış ve buralardaki Türk 

askerleri de Sırbistan’dan ayrılmıştır. 

Kaynaklar 

Başbakanlık Osmanlı Arşivi 

BOA, A.MKT.MHM. 241/19 (1279.Ra.29 /23.09.1862). 

BOA, A.MKT.MHM. 242/5 (1279.R.06 /30.09.1862). 

BOA, A.MKT.MHM. 243/12 (1279.R.15 /09.10.1862). 

BOA, A.MKT.MHM. 244/38. (1279.R.25 /19.10.1862). 

BOA, A.MKT.MHM. 247/50 (1279.C.01 /23.11.1862). 

BOA, A.MKT.MHM. 247/67 (1279.C.02 /24.11.1862). 

BOA, A.MKT.MHM. 248/28 (1279.C.07 /29.11.1862). 

BOA, A.MKT.MHM. 250/17 (1279.C.22 /14.12.1862). 

BOA, A.MKT.MHM. 251/13 (1279.B.02 /23.12.1862). 

BOA, A.MKT.MHM. 253/20 (1279.B.27 /17.01.1863). 

BOA, A.MKT.MHM. 253/25 (1279.B.28 /18.01.1863). 

BOA, A.MKT.MHM. 259/37 (1279.L.15 /04.04.1863). 

BOA, A.MKT.MHM. 271/31 (1280.S.10 /27.07.1863). 

BOA, A.MKT.MHM. 330/41 (1281.Za.29 /25.04.1865). 

BOA, C.DH. 193/9647 (1281.N.27 /23.02.1865). 

BOA, HR.TO. 377/31 (31.12.1863). 

BOA, HR.TO. 444/38 (28.09.1863). 

BOA, HR.TO. 489/64 (10.05.1864). 

BOA, HR.TO. 494/36 (17.10.1866). 

BOA, İ.DH. 499/33937 1279.C.03 (25.11.1862). 

BOA, İ.DH. 502/34116 (1279.B.23 /13.01.1863). 

BOA, İ.DH. 502/34154 (1279.Ş.02 /22.01.1862). 

BOA, İ.HR. 196/11140 (1279.Ca.10 /02.11.1862 

BOA, İ.HR. 216/12530 (1282.C.02 /22.10.1865). 

BOA, İ.HR. 218/12655 (1282.L.16 /04.03.1866). 

BOA, İ.HR, 222/12923 (1283.C.04. /13.10.1866). Akademik 

Bakış 

> Cilt 5 Sayı 9
> Kış 2011
> 138

Ayşe Özkan 

BOA, İ.MMS. 26/1121 (1279.B.30 /20.01.1863). 

BOA, İ.MMS. 26/1131 1279.Ş.14 (03.02.1863). 

BOA, İ.MMS. 26/1133 (1279.Ş.20 /09.02.1863). 

BOA, İ.MMS. 28/1197 (1280.Ş.07 /16.01.1864). 

BOA, İ.MMS. 33/1345 (1283.B.17 /25.11.1866). 

BOA, İ.MMS. 132/5689 (1281.C.15 /15.11.1864). 

BOA, İ.MVL. 488/22096 (1280.S.02 /19.07.1863). 

BOA, İ.MVL. 502/22694 (1280.N.01 /09.02.1864). 

BOA, İ.MVL. 507/22918 (1280.Z.02 /08.05.1864). 

BOA, İ.MVL. 547/24559 (1282.N.13 /30.01.1866). 

BOA, İ.MVL. 559/25112 (1283.R.18 /29.08.1866). 

BOA, MVL. 966/37 (1280.S.09 /26.07.1863). 

BOA, MVL. 977/23 (1280.Ş.02 /11.01.1864). 

BOA, MVL. 1011/19 (1281.Za.26 /22.04.1865). 

BOA, MVL. 1072/69 (1282.N.06 /23.06.1866). 

BOA, MVL. 1073/69 (1283.C.29 /07.11.1866). 

BOA, Y.EE. 32/11 (1279.Ra.10 /04.09.1862). 

Tetkik Eserler 

ASLANTAŞ Selim, “Sırbistan: İsyanlar ve Bağımsız Devlet”,  Balkanlar El 

Kitabı , C. I: Tarih, Ankara, 2006, s. 481. 

BAND ŽOVİ Ć Safet, “Iseljavanje Muslimanskog Stanovni štva iz Kne ževine, 

Srbije u Bosanski Vilajet (1862-1867)  ,Znakovi Vremena , No: 12, Yaz 2001, s. 68- 73. 

British Documents on Foreign Affairs: Reports and Papers from the Foreign Office 

Confidental Print, The Otoman Empire in the Balkans, 1856-1875 , Part I Series B, 

Vol. 1, General Ed. Kenneth Bourne and D. Cameron Watt, Ed. David Gillard, 

University Publications of America, 1984. 

HAMZAOĞLU Yusuf,  Sırbistan Türklüğü , Üsküp, 2004. 

ÖZKAN Ayşe,  Miloş’tan Milan’a Sırp Bağımsızlığı (1830-1878) , IQ Yayıncılık, İstanbul, 2011. 

POPOVİC Aleksandre,  Balkanlarda İslam , Çev. Komisyon, İnsan Yay., İstanbul, 1995. 

TRİFUNOVSKA Sne žana,  Yugoslavia Through Documents From its Creation to its 

Dissolution , Martinus Nijhoff Publishers, 1994. 

TÜRBEDAR Erhan, “Boşnakların Tarihlerinde Uğradığı Mezalim”,  Uluslararası 

Suçlar ve Tarih , Sayı 1, Yaz 2006, s.187- 188.
